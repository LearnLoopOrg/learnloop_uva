{
    "module_name": "Eiwitlokalisatie en -functie",
    "segments": [
        {
            "type": "info",
            "title": "Belang van eiwitlokalisatie en -transport",
            "text": "Voor het correct functioneren van cellen is het van belang dat eiwitten nauwkeurig worden gepositioneerd, want de functie van eiwitten is vaak locatie-afhankelijk. Dit wordt bereikt door processen die zorgen voor eiwitlokalisatie en -transport binnen de cel.",
            "image": "cel_compartimenten.png"
        },
        {
            "type": "question",
            "question": "Waarom is eiwitlokalisatie belangrijk binnen de cel?",
            "answer": "Eiwitlokalisatie is belangrijk omdat eiwitten specifieke functies uitvoeren die afhankelijk zijn van hun locatie binnen de cel (1 punt)."
        },
        {
            "type": "info",
            "title": "Eiwittransport",
            "text": "Eiwitten worden na synthese in het endoplasmatisch reticulum getransporteerd naar verschillende locaties binnen de cel. Er wordt onderscheid gemaakt tussen drie types transport: \n 1) **Selectief transport** (van cytosol naar de celkern) \n 2) **Transmembraan** (van cytosol naar organellen) \n 3) Vesiculair transport (tussen organellen of naar de extracellulaire omgeving). \n\n In deze module bespreken we de mechanismen die betrokken zijn bij selectief en transmembraan transport.",
            "image": "eiwit_transport.png"
        },
        {
            "type": "info",
            "title": "Cytoskelet",
            "text": "Het cytoskelet is een complex netwerk van vezels in de cel, opgebouwd uit microtubules, intermediate filaments, en microfilaments, die belangrijk zijn voor de structuur en het transport binnen de cel.",
            "image": "cytoskelet.png"
        },
        {
            "type": "info",
            "title": "Eiwittransport via het cytoskelet",
            "text": "Het cytoskelet faciliteert het transport van eiwitten en vesikels langs specifieke wegen, waarbij microfilamenten vaak gebruikt worden voor de beweging van eiwitten en vesikels."
        },
        {
            "type": "question",
            "question": "Waaruit bestaat het cytoskelet en wat is de functie ervan?",
            "answer": "Het cytoskelet bestaat uit microtubules, intermediate filaments en microfilaments (1 punt) en is verantwoordelijk voor de structuur en het transport van eiwitten en blaasjes binnen de cel (1 punt). Actine en Tubuline moeten genoemd worden!"
        },
        {
            "type": "question",
            "question": "Welk onderdeel van het cytoskelet wordt het meest gebruikt voor het transport van eiwitten en vesikels?",
            "answer": "Eigenlijk worden alle onderdelen gebruikt, maar het meeste gaat via de microtubules (tubuline)"
        },
        {
            "type": "info",
            "title": "Eiwitbiosynthese en ribosomen",
            "text": "Eiwitbiosynthese, het proces waarbij eiwitten worden geproduceerd, vindt plaats bij zowel membraangebonden als vrije polysomen (ribosomen). De locatie van de synthese be\u00efnvloedt de bestemming van de eiwitten in de cel.",
            "image": "ribosomen.png"
        },
        {
            "type": "info",
            "title": "Aminozuurvolgorde en eiwitfunctie",
            "text": "De specifieke aminozuurvolgorde van een eiwit draagt informatie die bepalend is voor zowel de bestemming binnen de cel als de uiteindelijke functie van het eiwit. Die stukken informatie in de aminozuurvolgorde noem je ook wel signaalsequenties."
        },
        {
            "type": "question",
            "question": "Hoe wordt de bestemming en functie van een eiwit bepaald?",
            "answer": "De aminozuurvolgorde bevat de specifieke signaalsequenties (1 punt) die de bestemming en functie van het eiwit binnen de cel bepalen."
        },
        {
            "type": "info",
            "title": "Functie en identiteit van eiwitten",
            "text": "Het groene gedeelte van bovenstaande eiwit staat voor de identiteit en functie van het eiwit, terwijl het rode gedeelte informatie bevat over de bestemming van het eiwit in de vorm van een adreslabel. Als het adreslabel aan de N-terminus zit, dan is deze lineair en noem je het een signaalsequentie. Als de informatie in het midden van het eiwit zit, dan moet het eiwit eerst opgevouwen worden om de zogenaamde 'signal patches' in het rode gedeelte samen te voegen.",
            "image": "eiwit_adreslabels.png"
        },
        {
            "type": "question",
            "question": "Welke rol vervult het groene gedeelte in onderstaande eiwitten en wat is de rol van het rode gedeelte?",
            "answer": "Het groene gedeelte bepaalt de identiteit en de functie van het eiwit (1 punt) terwijl het rode gedeelte het adreslabel bevat dat de bestemming van het eiwit aangeeft (1 punt).",
            "image": "eiwit_adreslabels.png"
        },
        {
            "type": "info",
            "title": "Selectief nucleair transport",
            "text": "Transport naar de kern is selectief en vereist specifieke signalen. Eiwitten moeten een nuclear localization (import of export) signal (NLS) bevatten om door de kernmembraan te worden getransporteerd. Een mutatie in dat signaal kan leiden tot een verandering in de lokalisatie van het eiwit.",
            "image": "nuclear_import_signal.png"
        },
        {
            "type": "info",
            "title": "Importins en nuclear localization signal",
            "text": "Importins zijn eiwitten die in het cytosol zitten en andere eiwitten met een nuclear localization signal herkennen en deze vervolgens naar de kern begeleiden voor transport. Er zijn verschillende soorten importins die specifieke eiwitten herkennen en transporteren en de eiwitten met een NLS noem je cargo-eiwitten zodra deze gekoppeld zijn aan een importin eiwit.",
            "image": "importins.png"
        },
        {
            "type": "info",
            "title": "Adaptor eiwitten",
            "text": "Adaptor eiwitten zijn betrokken bij het nucleair transport van eiwitten. Ze helpen bij het herkennen van eiwitten met een nuclear localization signal en zorgen voor de interactie met importins voor transport naar de kern.",
            "image": "adaptor_eiwitten.png"
        },
        {
            "type": "question",
            "question": "Wat is de rol van importins in het nucleair transport?",
            "answer": "Importins herkennen eiwitten met een nuclear localization signal (1 punt) en transporteren deze naar de kern (1 punt)."
        },
        {
            "type": "info",
            "title": "Nuclear Pore Complex",
            "text": "Importins die aan een cargo-eiwit gekoppeld zijn, zullen door het nucleaire pore complex (NPC) moeten reizen. Het NPC is een complexe structuur die het transport van eiwitten tussen de kern en het cytoplasma reguleert en bestaat onder andere uit fibrillen, nucleoporines, membraanringen en nucleare mandjes die een barri\u00e8re vormen voor het transport van grote moleculen, maar die ook selectief transport van eiwitten mogelijk maken.",
            "image": "nuclear_pore_complex.png"
        },
        {
            "type": "info",
            "title": "Nucleaire import en export cycli",
            "text": "Het nucleaire transport wordt gereguleerd door import- en exportcycli. Importcycli zorgen voor het transport van eiwitten naar de kern, terwijl exportcycli het transport van eiwitten uit de kern reguleren."
        },
        {
            "type": "info",
            "title": "Nucleaire import",
            "text": "In de afbeelding heeft het bruine eiwit een nucleair importsignaal (NIS) waardoor het wordt herkend door een importin recepter. Omdat het zowel een passend NLS als transporteiwit heeft, kan het cargo-eiwit door het nucleaire porie complex (NPC) passeren, terwijl andere moleculen worden uitgesloten. Binnen de kern zorgt de interactie met een ander molecuul, Ran-GTP, ervoor dat het cargo-eiwit loslaat van de import receptor. Het cargo-eiwit wordt nu afgeleverd in de kern, terwijl de import receptor, nu gebonden aan Ran-GDP (de 'lege' vorm na het lossen van de 'energie'), terugkeert naar het cytoplasma om een nieuwe cyclus te beginnen.",
            "image": "nucleaire_import.png"
        },
        {
            "type": "question",
            "question": "Waar moet een molecuul aan voldoen om door het nucleaire porie complex te kunnen passeren?",
            "answer": "Een molecuul moet een passend signaal (NLS) (1 punt) en de juiste transporteiwit hebben (1 punt) om door het nucleaire porie complex te kunnen passeren."
        },
        {
            "type": "question",
            "question": "Wat is de rol van Ran-GTP in het nucleair import transport?",
            "answer": "Ran-GTP bindt aan de importin receptor (1 punt) waardoor deze het cargo-eiwit loslaat in de kern (1 punt)."
        },
        {
            "type": "info",
            "title": "Nucleaire export",
            "text": "In de afbeelding heeft het groene eiwit een nucleair exportsignaal (NES), waardoor het wordt herkend door een exportin receptor. Met zowel een passend NES als het transporteiwit exportin, kan het cargo-eiwit door het nucleaire porie complex (NPC) het cytoplasma in worden getransporteerd, terwijl eiwitten zonder dit signaal binnen de kern blijven. Binnen de kern bindt Ran-GTP aan het exportin-cargo complex, wat nodig is voor de interactie met het NPC. Wanneer het complex het NPC passeert en in het cytoplasma aankomt, wordt Ran-GTP gehydrolyseerd naar Ran-GDP. Dit resulteert in het loslaten van het cargo-eiwit van de exportin receptor. Het cargo-eiwit is nu in het cytoplasma afgeleverd, en de exportin receptor, nu gebonden aan Ran-GDP keert terug naar de kern om een nieuwe cyclus te beginnen.",
            "image": "nucleaire_export.png"
        },
        { 
            "type": "question",
            "question": "Beschrijf de effecten van de twee interacties tussen Ran-GTP/GDP en een exportin in het nucleair transport.",
            "answer": "In de kern is Ran-GTP vereist bij de binding van het cargo-eiwit met de exportin (1 punt). In het cytoplasma vindt hydrolyse van Ran-GTP naar Ran-GDP plaats, waardoor het cargo-eiwit in het cytoplasma losgelaten wordt. (1 punt)"
        },
        {
            "type": "info",
            "title": "Ran-GDP en Ran-GTP transport cyclus",
            "text": "Zowel in de import- als de exportcyclus, wordt Ran-GTP vanuit de celkern naar het cytoplasma getransporteerd, maar in die cycli wordt niet uitgelegd hoe de gehydrolyseerde Ran-GDP weer teruggetransporteerd wordt naar de celkern. Dit gebeurt door het NTF2 shuttle systeem, dat de specifieke taak heeft om Ran-GDP terug naar de kern te vervoeren.",
            "image": "RAN-GDP_GTP.png"
        },
        {
            "type": "question",
            "question": "Hoe wordt de Ran-GDP voorraad in de celkern weer aangevuld?",
            "answer": "Ran-GDP wordt terug naar de celkern getransporteerd door het NTF2 shuttle systeem (1 punt)."
        },
        {
            "type": "info",
            "title": "Ran-GEF en Ran-GAP",
            "text": "Ran-**G**TP **A**ctivating **P**rotein (Ran-GAP) zit in het cytoplasma en Ran-**G**TP **E**xchange **P**rotein (Ran-GEF) zit in de celkern en samen reguleren ze de Ran-GTP/GDP cyclus.",
            "image": "Ran-GEF_Ran-GAP_1.png"
        },
        {
            "type": "info",
            "title": "Ran-GEF en Ran-GAP",
            "text": "Ran-**G**TP **A**ctivating **P**rotein (Ran-GAP) zit in het cytoplasma en Ran-**G**TP **E**xchange **P**rotein (Ran-GEF) zit in de celkern en samen reguleren ze de Ran-GTP/GDP cyclus. Ran-GDP wordt in de celkern omgezet naar Ran-GTP door het Ran-GEF enzym terwijl Ran-GTP in het cytoplasma wordt gehydrolyseerd naar Ran-GDP door het Ran-GAP enzym.",
            "image": "Ran-GEF_Ran-GAP_2.png"
        },
        {
            "type": "question",
            "question": "Wat is de rol van Ran-GEF en Ran-GAP in de Ran-GTP/GDP cyclus?",
            "answer": "Ran-GEF zet Ran-GDP om in Ran-GTP in de celkern (1 punt) terwijl Ran-GAP Ran-GTP in het cytoplasma hydrolyseert naar Ran-GDP (1 punt)."
        },
        {
            "type": "info",
            "title": "Mitochondriale importsystemen",
            "text": "Mitochondri\u00ebn zijn de energiecentrales van de cel en zijn verantwoordelijk voor de productie van ATP (adenosinetrifosfaat), dat als universele energiedrager dient voor bijna alle cellulaire activiteiten. **Eiwitten die nodig zijn voor mitochondriale functies worden meestal in het cytoplasma gesynthetiseerd** en moeten daarna naar de mitochondria ge\u00efmporteerd worden. Als er ook maar \u00e9\u00e9n gen verkeerd is voor de synthese of import van deze mitochondriale eiwitten, kan dat leiden tot een mitochondriale ziekte die, door de belangrijke functie van mitochondri\u00ebn, een grote impact heeft op het organisme.",
            "image": "mitochondria.png"
        },
        {
            "type": "question",
            "question": "Waarom zijn mitochondria belangrijk voor cellen?",
            "answer": "Mitochondria zijn belangrijk voor cellen omdat ze verantwoordelijk zijn voor de productie van ATP (1 punt), dat als universele energiedrager dient voor bijna alle cellulaire activiteiten (1 punt)."
        },
        {
            "type": "question",
            "question": "Waar worden eiwitten voor mitochondriale functies gesynthetiseerd?",
            "answers": {
                "correct_answer": "In het cytoplasma",
                "wrong_answers": [
                    "In de mitochondriale matrix",
                    "In het endoplasmatisch reticulum",
                    "In de intermembraanruimte"
                ]
            }
        },
        {
            "type": "info",
            "title": "Bouw van mitochondria",
            "text": "Mitochondria zijn opgebouwd uit een dubbelmembraan structuur die vier verschillende compartimenten vormt: \n 1) het **buitenmembraan** \n 2) de **intermembraanruimte** \n 3) het **binnenmembraan** \n 4) de **mitochondriale matrix**. \n\n Elk compartiment heeft specifieke functies en elk eiwit bevat een signaalsequentie (peptide) die bepaalt naar welk compartiment het getransporteerd moet worden.",
            "image": "mitochondria_structure.png"
        },
        {
            "type": "question",
            "question": "Welke compartimenten kunnen worden onderscheiden binnen mitochondria?",
            "answer": "Binnen mitochondri\u00ebn kunnen het buitenmembraan (1 punt), de intermembraanruimte (1 punt), het binnenmembraan (1 punt) en de matrix (1 punt) worden onderscheiden."
        },
        {
            "type": "info",
            "title": "Signaalsequentie in de N-terminus",
            "text": "Om naar de mitochondri\u00ebn en binnen de mitochondri\u00ebn naar de juiste compartimenten getransporteerd te worden, hebben de meeste eiwitten een specifieke signaalsequentie (signaalpeptide) nodig die vastzit aan de N-terminus.",
            "image": "signaalsequentie_n-terminus.png"
        },
        {
            "type": "question",
            "question": "Wat bevat de N-terminus en wat is de functie daarvan?",
            "answer": "De N-terminus bevat een specifieke signaalsequentie (of signaalpeptide) (1 punt) die bepaalt of een eiwit naar een mitochondrium getransporteerd moet worden en zo ja, naar welk compartiment (1 punt)."
        },
        { 
            "type": "info",
            "title": "Translocatiecomplexen",
            "text": "Om eiwitten binnen de mitochondri\u00ebn naar het juiste compartiment te transporteren, zijn er kanalen aanwezig in de membranen die de compartimenten scheiden. Deze kanalen worden **translocatiecomplexen** genoemd en daarin wordt onderscheid gemaakt tussen 5 verschillende soorten: \n 1) **TOM**-complex \n 2) **TIM23**-complex \n 3) **TIM22**-complex \n 4) **OXA**-complex \n 5) **SAM**-complex",
            "image": "translocatiecomplexen_simpel.png"
        },
        {
            "type": "question",
            "question": "Wat is de functie van translocatiecomplexen in mitochondri\u00ebn? Translocatiecomplexen zorgen voor ... van eiwitten in/naar het juiste compartiment binnen de mitochondri\u00ebn. ",
            "answers": {
                "correct_answer": "het transport",
                "wrong_answers": [
                    "de synthese",
                    "de afbraak",
                    "de opslag"
                ]
            }
        },
        { 
            "type": "info",
            "title": "Van het cytosol naar de matrix",
            "text": "Het **TOM**-complex fungeert als de hoofdpoort voor eiwitten die vanuit het cytosol naar de mitochondri\u00ebn verhuizen. Het speurt naar en herkent de unieke signaalsequenties van deze eiwitten, waarna het ze doorgeeft aan de intermembraanruimte. Eenmaal daar, neemt het **TIM23**-complex het stokje over. Dit complex identificeert de eiwitten bestemd voor de mitochondriale matrix, en leidt ze door het binnenmembraan heen, gebruikmakend van een elektrochemische gradi\u00ebnt als drijvende kracht.",
            "image": "eiwit_naar_matrix_animated.gif"
        },
        {
            "type": "question",
            "question": "Wat zijn de taken van het TOM-complex in de mitochondriale eiwitimport?",
            "answer": "Het TOM-complex herkent het signaalpeptide/identificeert de eiwitten in het cytosol bestemd voor de mitochondri\u00ebn (1 punt) en leidt ze door het buitenmembraan heen (1 punt)."
        },
        {
            "type": "question",
            "question": "Wat is de functie van het TIM23-complex in de mitochondriale eiwitimport?",
            "answer": "Het TIM23-complex identificeert de eiwitten bestemd voor de mitochondriale matrix (1 punt) en leidt ze door het binnenmembraan heen (1 punt)."
        },
        {
            "type": "info",
            "title": "Chaperones HSP70 beschermen het eiwit",
            "text": "In het cytosol worden eiwitten omgeven en ondersteund door chaperone-eiwitten, zoals HSP70. Deze **chaperones voorkomen ongewenste aggregatie (klontering)** door zich aan de eiwitten te binden. Wanneer een eiwit wordt herkend door het TOM-complex, vindt er een loskoppeling van de chaperones plaats en worden deze ge\u00efnactiveerd. Na loskoppeling worden de chaperones weer geactiveerd en zijn ze klaar om opnieuw te binden aan een ander eiwit. **Bij dat activatieproces is ATP nodig**.",
            "image": "cystolic_chaperones_ATP.png"
        },
        {
            "type": "question",
            "question": "Welke rol spelen chaperones bij het transport van eiwitten naar het TOM-complex?",
            "answer": "Chaperones voorkomen ongewenste aggregatie (klontering) van eiwitten (1 punt)."
        },
        {
            "type": "question",
            "question": "Waarvoor wordt ATP gebruikt bij transport van eiwitten in het cytosol?",
            "answers": {
                "correct_answer": "Activatie van chaperone-eiwitten",
                "wrong_answers": [
                    "Deactivatie van chaperone-eiwitten",
                    "Activatie van het TOM-complex",
                    "Deactivatie van het TOM-complex"
                ]
            }
        },
        {
            "type": "info",
            "title": "Membraanpotentiaal binnenmembraan",
            "text": "Eiwitten die naar de mitochondriale matrix moeten, hebben een speciale signaalsequentie die ze via het **TIM23**-complex daarheen leidt. Er is een **membraanpotentiaal over het binnenmembraan door een verschil in lading**, waarbij de binnenmembraanruimte positief is en de matrix negatief. Dit verschil helpt eiwitten van de ene naar de andere ruimte te bewegen.",
            "image": "membraanpotentiaal_mitochondria.png"
        },
        {
            "type": "question",
            "question": "Wat is de functie van het membraanpotentiaal over het binnenmembraan? Het helpt eiwitten van ... te bewegen.",
            "answers": {
                "correct_answer": "het binnenmembraan naar de matrix",
                "wrong_answers": [
                    "de matrix naar het binnenmembraan",
                    "de intermembraanruimte naar de binnenmembraan",
                    "de intermembraanruimte naar de matrix"
                ]
            }

        },
        {
            "type": "info",
            "title": "Chaperones in de matrix ruimte",
            "text": "In de mitochondriale matrix helpen chaperone-eiwitten zoals HSP70 het ge\u00efmporteerde **eiwit volledig binnen te trekken en correct te vouwen**. Dit proces **vereist ATP** om de eiwitten in hun functionele vorm te krijgen.",
            "image": "matrix_chaperone.png"
        },
        {
            "type": "question",
            "question": "Waarvoor wordt ATP (in de gegeven context) in de matrix ruimte gebruikt?",
            "answer": "ATP wordt gebruikt door chaperones om eiwitten volledig binnen te trekken (1 punt) en correct te vouwen (1 punt)."
        },
        {
            "type": "info",
            "title": "Stop-transfer sequentie",
            "text": "Naast de signaalsequentie, is er een de stop-transfer sequentie. Deze is **hydrofoob** en zorgt ervoor dat het eiwit met deze sequentie **vast blijft zitten in het binnenmembraan**. Dit komt doordat de hydrofobe sequentie in de lipide dubbellag wil blijven. Tegelijkertijd blijft de rest van het eiwit in de intermembraanruimte, nadat de signaalsequentie (rood) is afgeknipt in de matrix.",
            "image": "stop-transfer-signal.png"
        },
        {
            "type": "info",
            "title": "Tweede signaalsequentie: OXA-signaal",
            "text": "Een eiwit kan ook via het OXA-complex in de mitochondriale binnenmembraan worden ingebouwd. Dit vereist een signaalsequentie die door het OXA-complex wordt herkend. Het OXA-complex faciliteert de integratie van eiwitten afkomstig uit het cytosol en van **eiwitten gesynthetiseerd in de mitochondriale matrix**. Het complex transporteert het eiwit zodanig dat de signaalsequentie in de binnenmembraan ge\u00efntegreerd blijft, terwijl delen van het eiwit naar de intermembraanruimte kunnen bewegen.",
            "image": "tweede_signaal_sequentie.png"
        },
        {
            "type": "question",
            "question": "Kan een eiwit zonder signaalsequentie door het OXA-complex in de mitochondriale binnenmembraan worden ingebouwd? Licht je antwoord toe.",
            "answer": "Nee, een eiwit heeft een specifieke signaalsequentie nodig die door het OXA-complex wordt herkend (1 punt). Zonder deze sequentie kan het eiwit niet correct worden getarget of ingebed in de binnenmembraan."
        },
        {
            "type": "question",
            "question": "Welke twee type eiwit sequenties zijn er tot nu toe besproken?",
            "answer": "De signaalsequentie (1 punt) en de stop-transfer sequentie (1 punt)."
        },
        {
            "type": "info",
            "title": "Protease",
            "text": "Protease is een enzym dat zich bevindt in de intermembraanruimte. Het is een **enzym dat eiwitten knipt** tussen de stop-transfer sequentie of de tweede signaalsequentie en de rest van het eiwit. Hierdoor blijft de afgenkipte sequentie in de binnenmembraan terwijl de staart van het eiwit zich vrij kan bewegen in de intermembraanruimte.",
            "image": "protease.png"
        },
        {
            "type": "question",
            "question": "Wat is de rol van protease in de intermembraan?",
            "answers": {
                "correct_answer": "Het knippen van eiwitten in de intermembraanruimte",
                "wrong_answers": [
                    "Het activeren van het TIM22-complex",
                    "Het transporteren van eiwitten naar de matrix en de intermembraanruimte",
                    "Het vouwen van eiwitten in de intermembraanruimte"
                ]
            }
        },
        {
            "type": "info",
            "title": "TIM22-complex",
            "text": "Het **TIM22-complex** integreert bepaalde eiwitten in de binnenmembraan. Dit proces begint wanneer een eiwit met een specifieke signaalsequentie wordt herkend door chaperone-eiwitten in de intermembraanruimte. Deze **chaperones begeleiden vervolgens het eiwit naar het TIM22-complex, dat het eiwit in de binnenmembraan integreert zodat het een functioneel binnenmembraaneiwit wordt.**",
            "image": "TIM22_complex.png"
        },
        {
            "type": "question",
            "question": "Wat is het belangrijkste verschil tussen het TIM22- en TIM23-complex?",
            "answer": "TIM22-complex is gespecialiseerd in het integreren van eiwitten in de binnenmembraan (1 punt), terwijl het TIM23-complex eiwitten door het binnenmembraan naar de matrix transporteert."
        },
        {
            "type": "info",
            "title": "Endoplasmatisch reticulum",
            "text": "Het endoplasmatisch reticulum (ER) is een uitgebreid netwerk van membranen dat betrokken is bij de synthese, vouwing, glycosylering en transport van eiwitten, en de synthese van lipiden. Het ruwe ER, bezaaid met ribosomen, is betrokken bij de eiwitsynthese, terwijl het gladde ER lipiden synthetiseert en calcium opslaat. Signaalsequenties op eiwitten en het signal recognition particle (SRP) spelen een cruciale rol in de lokalisatie en translocatie van eiwitten naar het ER. De KDEL-sequentie dient als een retentiesignaal voor eiwitten om naar het ER terug te keren. Glycosylering, het toevoegen van suikerketens aan eiwitten, vindt ook plaats in het ER."
        },
        {
            "type": "question",
            "question": "Welke 5 functies heeft het endoplasmatisch reticulum?",
            "answer": "1. Synthese eiwitten op ribosomen aan het ER gebonden (1 punt) 2. Vouwing en glycosylering van eiwitten (1 punt); 3. Synthese van lipiden (1 punt) 4. Opslagplaats voor Calcium ten bate van signalering (1 punt) 5. Organiseren transport van vesicles naar diverse organellen (1 punt)."
        },
        {
            "type": "info",
            "title": "Ruw en Glad Endoplasmatisch Reticulum",
            "text": "Het ruwe ER is verantwoordelijk voor de eiwitsynthese en heeft ribosomen op zijn oppervlak. Het gladde ER is ribosoomvrij en speelt een rol in de lipide biosynthese en calciumopslag. Beide vormen van ER zijn cruciaal voor de juiste werking en onderhoud van de cel."
        },
        {
            "type": "question",
            "question": "Hoe onderscheiden het ruwe ER en het gladde ER zich van elkaar?",
            "answer": "Het ruwe ER heeft ribosomen en is betrokken bij eiwitsynthese (1 punt), terwijl het gladde ER betrokken is bij transport en secretie van vesicles (1 punt)."
        },
        {
            "type": "info",
            "title": "Sarcoplasmatisch reticulum in spiercellen",
            "text": "Het sarcoplasmatisch reticulum is een speciale vorm van het endoplasmatisch reticulum, aanwezig in spiercellen. Het speelt een belangrijke rol bij de calciumopslag en -vrijgave, die cruciaal zijn voor spiercontractie."
        },
        {
            "type": "question",
            "question": "Wat is de functie van het sarcoplasmatisch reticulum in spiercellen?",
            "answer": "Het sarcoplasmatisch reticulum slaat calcium op (1 punt) en geeft dit vrij (1 punt) om spiercontractie mogelijk te maken."
        },
        {
            "type": "info",
            "title": "Het proces van spiercontractie",
            "text": "Spiercontractie is het proces waarbij spiervezels samentrekken als reactie op een signaal. Calcium dat vrijkomt uit het sarcoplasmatisch reticulum speelt hierbij een essenti\u00eble rol door interactie met spiereiwitten, wat leidt tot het samentrekken van de spier."
        },
        {
            "type": "question",
            "question": "Hoe draagt calcium bij aan spiercontractie?",
            "answer": "Calcium activeert de contractie van spiereiwitten (1 punt),"
        },
        {
            "type": "info",
            "title": "Eiwitlokalisatie en signaalsequenties",
            "text": "Eiwitten die naar het ER getransloceerd moeten worden, bevatten een signaalsequentie die herkend wordt door het signal recognition particle (SRP). Het SRP faciliteert de translocatie van deze eiwitten naar het ER. Een ER signaalsequentie fungeert als een adreslabel voor eiwitten die naar het ER getransloceerd moeten worden. Peptidasen spelen een rol in de lokalisatie van eiwitten door signaalsequenties af te snijden en daarmee de uiteindelijke lokalisatie van eiwitten in de cel te bepalen. Peptidases klieven peptidebindingen om bij te dragen aan de finale structuur van een eiwit."
        },
        {
            "type": "question",
            "question": "Wat is de functie van het signal recognition particle (SRP) in relatie tot de translocatie van eiwitten naar het ER?",
            "answer": "Het SRP herkent een signaalsequentie in een eiwit en faciliteert de translocatie van deze eiwitten naar het ER (1 punt)."
        },
        {
            "type": "question",
            "question": "Wat is de functie van een ER signaalsequentie bij eiwitten?",
            "answer": "Een signaalsequentie fungeert als een adreslabel voor eiwitten die naar het ER getransloceerd moeten worden (1 punt)."
        },
        {
            "type": "info",
            "title": "Peptidasen en hun rol in eiwitlokalisatie",
            "text": "Peptidasen zijn enzymen die signaalsequenties van eiwitten afsnijden, wat essentieel is voor het bepalen van de uiteindelijke lokalisatie van deze eiwitten in de cel. Door het verwijderen van deze sequenties, kunnen eiwitten hun specifieke bestemming bereiken en hun functies uitvoeren."
        },
        {
            "type": "question",
            "question": "Wat is de rol van peptidasen in de lokalisatie van eiwitten?",
            "answer": "Peptidasen snijden signaalsequenties af (1 punt) en bepalen daarmee de uiteindelijke lokalisatie van eiwitten in de cel (1 punt)."
        },
        {
            "type": "info",
            "title": "Peptidases",
            "text": "Peptidases zijn enzymen die helpen bij de maturatie van de finale structuur van een eiwit door peptidebindingen te klieven."
        },
        {
            "type": "question",
            "question": "Wat is de functie van peptidases in de maturatie van eiwitten?",
            "answer": "Peptidases klieven peptidebindingen om bij te dragen aan de finale structuur van een eiwit (1 punt)."
        },
        {
            "type": "info",
            "title": "Glycosylering",
            "text": "Glycosylering is een proces dat plaatsvindt in het endoplasmatisch reticulum en het Golgi waarbij suikergroepen worden toegevoegd aan eiwitten, wat resulteert in volledig geglycosyleerde eiwitten."
        },
        {
            "type": "question",
            "question": "Wat gebeurt er tijdens het proces van glycosylering?",
            "answer": "Tijdens glycosylering worden suikergroepen toegevoegd aan eiwitten in het endoplasmatisch reticulum en het Golgi, resulterend in volledig geglycosyleerde eiwitten (1 punt)."
        },
        {
            "type": "info",
            "title": "KDEL-sequentie",
            "text": "Een KDEL-sequentie is een specifieke sequentie aanwezig in eiwitten die betrokken zijn bij glycosylering, welke ervoor zorgt dat het eiwit na modificatie terugkeert naar het ER."
        },
        {
            "type": "question",
            "question": "Wat is de functie van een KDEL-sequentie in eiwitten?",
            "answer": "Een KDEL-sequentie zorgt ervoor dat een eiwit na modificatie in het Golgi terugkeert naar het ER (1 punt)."
        }
    ]
}