{
    "module_name": "celbio_6",
    "segments": [
        {
            "type": "theory",
            "title": "Signaaltransductie en celreacties",
            "text": "Signaaltransductie is het proces waarbij cellen signalen van buitenaf ontvangen en deze omzetten in een functionele respons. Dit proces is essentieel voor cellen om te reageren op hun omgeving. Een belangrijk aspect van signaaltransductie is dat **verschillende cellen**, **verschillende reacties** kunnen hebben op **hetzelfde signaal**. Dit betekent dat het signaal zelf niet de reactie dicteert, maar dat de celtype-specifieke mechanismen en structuren bepalen wat de uitkomst van het signaal zal zijn.",
            "image": "verschillende_celreacties_zelfde_signaal.png"
        },
        {
            "type": "question",
            "question": "Wat houdt signaaltransductie in en hoe kan het dat verschillende cellen verschillende reacties vertonen op hetzelfde signaal?",
            "answer": "Signaaltransductie omvat het ontvangen van externe signalen door cellen en het omzetten daarvan in een functionele respons (1 punt). Verschillende reacties op hetzelfde signaal zijn mogelijk doordat elke celtype-specifieke mechanismen en structuren heeft, die de uitkomst bepalen (1 punt).",
            "image": null
        },
        {
            "type": "theory",
            "title": "Acetylcholine activeert verschillende receptoren in verschillende cellen",
            "text": "Acetylcholine is een signaalmolecuul dat verschillende functies in het lichaam uitoefent afhankelijk van het type receptor waaraan het bindt. Wanneer acetylcholine bindt aan **G-prote\u00efne gekoppelde receptoren** (GPCR) in het hart, leidt dit tot een verlaging van de hartslag. In speekselklieren stimuleert het via een GPCR de secretie en in skeletspieren veroorzaakt het contractie via een acetylcholine geactiveerd ionenkanaal.",
            "image": "g_gekoppelde_proteinen_verschillende_reacties.png"
        },
        {
            "type": "question",
            "question": "Wat zijn de effecten van acetylcholine op het hart, speekselklieren en skeletspieren?",
            "answer": "Acetylcholine verlaagt de hartslag door binding aan G-prote\u00efne gekoppelde receptoren (1 punt), stimuleert secretie in speekselklieren (1 punt) en veroorzaakt contractie in skeletspieren via acetylcholine gekoppelde receptoren (1 punt).",
            "image": null
        },
        {
            "type": "theory",
            "title": "Concentratieafhankelijke signalen en morfogenen",
            "text": "Concentratieafhankelijke signalen spelen een cruciale rol in de ontwikkelingsbiologie. **Morfogenen** zoals Sonic Hedgehog (SHH) be\u00efnvloeden de celontwikkeling en het lot van cellen in een embryo, door verschillende reacties uit te lokken, afhankelijk van de concentratiegradi\u00ebnt van SHH.",
            "image": "morfogen_gradient.png"
        },
        {
            "type": "question",
            "question": "Hoe kan een morfogen zoals Sonic Hedgehog de verschillende cellen tot verschillende differentiatiepaden aanzetten tijdens embryogenese?",
            "answer": "Morfogenen zoals Sonic Hedgehog veroorzaken verschillende celontwikkelingen afhankelijk van hun concentratie (1 punt).",
            "image": null
        },
        {
            "type": "theory",
            "title": "Signaalduur en Effecten",
            "text": "De **halfwaardetijd** van signalen is een belangrijke factor in signaaltransductie die bepaalt of een signaal langdurige of kortstondige effecten heeft op cellulaire processen. Langdurige signalen kunnen leiden tot meer permanente veranderingen in celgedrag, terwijl kortstondige signalen tijdelijke responsen veroorzaken.",
            "image": "halfwaardetijd_synthese.png"
        },
        {
            "type": "question",
            "question": "Wat is het effect van verschillende halfwaardetijden van signalen?",
            "answer": "Een lange halfwaardetijd zorgt voor een langer effect (1 punt), terwijl een korte halfwaardetijd zorgt voor een tijdelijk effect (1 punt).",
            "image": null
        },
        {
            "type": "theory",
            "title": "Signaaltransductieroutes",
            "text": "Signaaltransductieroutes zijn processen waarbij een biologisch signaal wordt omgezet in een functionele respons in een cel. Deze routes zijn essentieel voor cellen om externe signalen te interpreteren en erop te reageren. Verschillende signalen kunnen snelle, kortdurende effecten of langdurige effecten hebben, afhankelijk van hun chemische aard en de de signaaltransductieketen.",
            "image": "signaaltransductie_cAMP.png"
        },
        {
            "type": "theory",
            "title": "Doelwitten van Signaaltransductieroutes",
            "text": "De doelwitten van signaaltransductieroutes zijn de **uiteindelijke effectoren** in de cel die veranderingen veroorzaken als gevolg van het signaal. Dit kunnen enzymen zijn, genregulatoire eiwitten, of structurele eiwitten die bijvoorbeeld de celvorm of -beweging be\u00efnvloeden.",
            "image": null
        },
        {
            "type": "question",
            "question": "Wat is een signaaltransductieroute?",
            "answer": "Een signaaltransductieroute is een proces waarbij een biologisch signaal wordt omgezet in een functionele respons in een cel (1 punt).",
            "image": null
        },
        {
            "type": "question",
            "question": "Wat is **g\u00E9\u00E9n** voorbeeld van een doelwit van een signaaltransductieroute?",
            "answers": {
                "correct_answer": "exogene toxines",
                "wrong_answers": [
                    "Enzymen",
                    "Genregulatoire eiwtten",
                    "Structurele eiwitten"
                ]
            },
            "image": null
        },
        {
            "type": "theory",
            "title": "Receptoren en G-prote\u00EFnen",
            "text": "Receptoren zijn gespecialiseerde eiwitten op het celoppervlak of in de cel, die externe signalen herkennen en binden. G-prote\u00EFnen zijn moleculaire schakelaars die betrokken zijn bij het overbrengen van signalen van deze receptoren naar andere delen van de cel.",
            "image": "ion_kanaal_gekoppelde_receptoren.png"
        },
        {
            "type": "theory",
            "title": "Receptortypen",
            "text": "In de celmembraan zitten oppervlaktereceptoren die signalen van buiten de cel kunnen ontvangen en doorgeven. Er zijn drie klassen: **ionkanalen**, **enzymgekoppelde receptoren** en **G-prote\u00efne gekoppelde receptoren**. Ionkanalen laten specifieke ionen door de celmembraan passeren, terwijl G-prote\u00efne gekoppelde receptoren signalen overdragen via een proces dat G-prote\u00efne signalering wordt genoemd. Enzym gekoppelde receptoren zijn transmembraaneiwitten die na dimerisatie enzymactiviteit stimuleren. Dit gebeurt via fosforylering van andere eiwitten of via activatie van Fosfolipase C of PI-3-kinase.",
            "image": null
        },
        {
            "type": "question",
            "question": "Wat is **g\u00E9\u00E9n** hoofdtype receptor?",
            "answers": {
                "correct_answer": "Transcriptiefactoren",
                "wrong_answers": [
                    "Ionkanalen",
                    "Enzymgekoppelde receptoren",
                    "G-prote\u00efne gekoppelde receptoren"
                ]
            },
            "image": null
        },
        {
            "type": "theory",
            "title": "Heterotrimeer G-prote\u00EFne subunits",
            "text": "Heterotrimeer G-prote\u00EFnen bestaan uit drie subunits: **G-alpha**, **G-beta**, en **G-gamma**. Elke subunit heeft een specifieke rol in de signaaltransductie. G-alpha kan GTP binden en hydrolyseren, terwijl G-beta en G-gamma een complex vormen dat kan interacteren met andere eiwitten in de cel.",
            "image": "g-proteine_gekoppelde_receptoren.png"
        },
        {
            "type": "question",
            "question": "Welke subunit zorgt voor het binden van GDP en GTP aan het heterotrimeer G-prote\u00EFne?",
            "answers": {
                "correct_answer": "G-alpha",
                "wrong_answers": [
                    "G-beta",
                    "G-gamma"
                ]
            },
            "image": null
        },
        {
            "type": "theory",
            "title": "Activering van G-prote\u00EFne gekoppelde receptoren",
            "text": "De activering van G-prote\u00EFne gekoppelde receptoren gebeurt wanneer een ligand bindt aan de transmembraan receptor, hetgeen leidt tot de **uitwisseling van GDP voor GTP** op de G-alpha subunit. Dit leidt tot een conformationele verandering in het G-prote\u00EFne, waardoor het kan interacteren met **downstream effectoren** zoals enzymen en ionkanalen die cellulaire reacties veroorzaken.",
            "image": "activatie_g_proteine_gekoppelde_receptoren.png"
        },
        {
            "type": "theory",
            "title": "GTP-bindende eiwitten",
            "text": "GTP-bindende eiwitten zijn belangrijk in het proces van signaaltransductie binnen cellen. Deze eiwitten worden geactiveerd door **guanine nucleotide exchange factors (GEFs)**, die de binding uitwisseling van GDP voor van GTP aan het G-eiwit bevorderen. Eenmaal geactiveerd kunnen ze verschillende cellulaire reacties teweegbrengen. Wanneer **GTPase-activating proteins (GAPs)** de intrisieke GTPase activiteit van het G-prote\u00EFne activeren, wordt het GTP vervolgens gehydrolyseerd wordt tot GDP, worden deze eiwitten gedeactiveerd door **GTPase-activating prote\u00EFns (GAPs)**, waardoor hun activiteit wordt be\u00ebindigd.",
            "image": "GEF_GAP_G-proteine.png"
        },
        {
            "type": "question",
            "question": "Hoe worden GTP-bindende eiwitten geactiveerd?",
            "answer": "GTP-bindende eiwitten worden geactiveerd door GEFs (1 punt), die de uitwisseling van GDP voor GTP aan het eiwit bevorderen (1 punt).",
            "image": null
        },
        {
            "type": "theory",
            "title": "Signaalversterking",
            "text": "Signaalversterking is een proces waarbij een enkel signaalmolecuul een cascade van gebeurtenissen kan initi\u00EBren, resulterend in een groot effect. Dit wordt mogelijk gemaakt door **second messengers**, zoals **cyclisch AMP** (cAMP), **cyclisch GMP** (cGMP), IP3 en Calcium-ionen, die de boodschap van het oorspronkelijke signaalmolecuul versterken en verspreiden.",
            "image": null
        },
        {
            "type": "question",
            "question": "Wat zijn second messengers en welke rol spelen zij in signaalversterking?",
            "answer": "Second messengers zijn moleculen, die de signalen binnenin een cel versterken en verspreiden (1 punt).",
            "image": null
        },
        {
            "type": "theory",
            "title": "Cyclisch AMP als tweede boodschapper",
            "text": "Cyclisch AMP (cAMP) is een **tweede boodschapper** die betrokken is bij veel signaaltransductieprocessen. Het wordt geproduceerd door het enzym **adenylcyclase** en speelt een rol in de activering van **prote\u00efnekinase A (PKA)**. Eenmaal geactiveerd, kan PKA onder andere de **genexpressie** moduleren. cAMP wordt afgebroken door het enzym **cAMP-fosfodi\u00EBsterase**, dat in de meeste cellen altijd actief is. Dit zorgt voor een snelle be\u00ebindiging van het cAMP signaal",
            "image": "cAMP_second_messenger.png"
        },
        {
            "type": "question",
            "question": "Wat is de rol van cyclisch AMP in cellulaire signaaltransductie?",
            "answer": "Cyclisch AMP fungeert als een tweede boodschapper (1 punt) en is betrokken bij de activering van PKA (1 punt).",
            "image": null
        },
        {
            "type": "question",
            "question": "Door welk enzym wordt cAMP afgebroken?",
            "answers": {
                "correct_answer": "cAMP-fosfodi\u00EBsterase",
                "wrong_answers": [
                    "adenylcyclase",
                    "prote\u00efnekinase"
                ]
            },
            "image": "cAMP_molecuul.png"
        },
        {
            "type": "theory",
            "title": "Signalering door Fosforylering",
            "text": "**Fosforylering** is een proces waarbij een fosfaatgroep aan een eiwit wordt toegevoegd. Eiwitkinasen zijn enzymen die deze fosfaatgroepen toevoegen, waardoor de activiteit, locatie of interactie van het eiwit kan veranderen. Fosfatases zijn enzymen die fosfaatgroepen verwijderen, wat vaak resulteert in de deactivering of functieverandering van het eiwit. Deze balans tussen fosforylering door kinasen en defosforylering door fosfatases is cruciaal voor de regulering van cellulaire processen.",
            "image": "fosforylering.png"
        },
        {
            "type": "theory",
            "title": "Signalering door GTP binding",
            "text": "GTP-bindende eiwitten worden geactiveerd wanneer **GEFs** (guanine nucleotide exchange factors) de vervanging van GDP door GTP bevorderen. Deze activering initieert de signaaloverdracht, waarmee belangrijke cellulaire processen zoals groei en reacties op externe prikkels worden gereguleerd. Het G-prote\u00EFne blijft actief en zendt signalen uit zolang het GTP gebonden heeft. Uiteindelijk wordt het GTP door de intrinsieke GTPase-activiteit van het eiwit gehydrolyseerd tot GDP. **GAPs** (GTPase-activating proteins) versnellen deze hydrolyse, wat resulteert in de inactivering van het G-prote\u00EFne en het be\u00ebindigen van de signaaloverdracht.",
            "image": "GPT_binding_signalering.png"
        },
        {
            "type": "question",
            "question": "Hoe dragen eiwitkinase en fosfatase bij in het proces van cellulaire signalering?",
            "answer": "Eiwitkinase draagt bij aan de regulatie van cellulaire processen door fosfaatgroepen toe te voegen aan eiwitten wat het eiwit activeert (1 punt), terwijl fosfatase deze fosfaatgroep verwijdert wat vaak resulteert in de deactivering of functieverandering van de eiwitten (1 punt).",
            "image": null
        },
        {
            "type": "question",
            "question": "Wat is de rol van GEFs (guanine nucleotide exchange factors) en GAPs (GTPase-activating proteins) in de regulatie van GTP-bindende eiwitten?",
            "answers": {
                "correct_answer": "GEFs bevorderen de vervanging van GDP door GTP, terwijl GAPs de hydrolyse van GTP tot GDP versnellen.",
                "wrong_answers": [
                    "GEFs deactiveren GTP-bindende eiwitten door GTP te verwijderen, en GAPs heractiveren ze door GTP opnieuw te binden.",
                    "GEFs en GAPs helpen beide bij het activeren van GTP-bindende eiwitten door GTP te binden."
                ]
            },
            "image": null
        },
        {
            "type": "theory",
            "title": "Geurwaarneming via G-prote\u00efne gekoppelde receptoren",
            "text": "Geurwaarneming wordt gemedieerd door **G-prote\u00efne gekoppelde receptoren** die zich bevinden in geurreceptorcellen. Deze receptoren detecteren geurmoleculen en starten een signaaltransductieproces dat uiteindelijk leidt tot de **waarneming van geuren**.",
            "image": "odor_receptor.png"
        },
        {
            "type": "question",
            "question": "Welke klasse receptoren is betrokken bij geurwaarneming?",
            "answer": "G-prote\u00efne gekoppelde receptoren in geurreceptorcellen detecteren geurmoleculen (1 punt).",
            "image": null
        },
        {
            "type": "theory",
            "title": "Geur en Smaak",
            "text": "De waarneming van geur en smaak is een complex proces waarbij **cyclisch AMP (cAMP)** een centrale rol speelt. cAMP is betrokken bij activatie van cAMP-gated ionenkanalen die de **depolarisatie van sensorische cellen** verzorgen, wat leidt tot de overdracht van signalen naar de hersenen.",
            "image": "geurwaarneming_receptoren.png"
        },
        {
            "type": "question",
            "question": "Hoe draagt cyclisch AMP (cAMP) bij aan de waarneming van geur en smaak?",
            "answer": "Cyclisch AMP (cAMP) draagt bij aan de waarneming van geur en smaak door via activatie van cAMP-gated ionenkanalen depolarisatie van sensorische cellen te faciliteren (1 punt), wat resulteert in het doorgeven van signalen aan de hersenen (1 punt).",
            "image": null
        },
        {
            "type": "theory",
            "title": "Cyclisch GMP",
            "text": "Cyclisch GMP (cGMP) is een ander type **second messenger** dat een rol speelt in diverse **signaalpaden**. Het wordt geproduceerd door het enzym **guanylaatcyclase** en be\u00efnvloedt verschillende **cellulaire processen** en **fysiologische reacties**, zoals spiercelontspanning en fototransductie in visuele cellen. cGMP wordt afgebroken door het enzym cGMP-fosfodi\u00EBsterase, dat in de meeste cellen altijd actief is. Dit zorgt voor een snelle beeindiging van het cGMP signaal ",
            "image": null
        },
        {
            "type": "question",
            "question": "Wat is er niet waar over cGMP?",
            "answers": {
                "correct_answer": "cGMP speelt een rol bij de waarneming van geluid",
                "wrong_answers": [
                    "Het wordt geproduceerd door het enzym **guanylaatcyclase**",
                    "cGMP wordt afgebroken door het enzym cGMP-fosfodi\u00EBsterase",
                    "cGMP is een second messenger"
                ]
            },
            "image": null
        },
        {
            "type": "theory",
            "title": "Fototransductie",
            "text": "Fototransductie is het proces waarbij lichtsignalen omgezet worden in elektrische signalen in de fotoreceptoren van het oog. Dit proces begint met de **activatie van G-prote\u00EFne gekoppelde receptoren**, die een cascade van biochemische reacties in gang zetten. Een belangrijk enzym in dit proces is **fosfodi\u00EBsterase**, dat de concentratie van **cyclisch GMP** (cGMP) verlaagt. De verlaging van cGMP is cruciaal voor het sluiten van ionenkanalen en het verminderen van het elektrisch signaal dat naar de hersenen wordt gestuurd. ",
            "image": "fototransductie.png"
        },
        {
            "type": "question",
            "question": "Wat is fototransductie?",
            "answer": "Fototransductie is het omzetten van lichtsignalen naar elektrische signalen in de ogen (1 punt).",
            "image": null
        },
        {
            "type": "question",
            "question": "Welke rol speelt fosfodi\u00EBsterase in fototransductie?",
            "answer": "Bij fototransductie verlaagt fosfodi\u00EBsterase de concentratie van cyclisch GMP verlaagt (1 punt) zodat er minder signalen naar de hersenen gestuurd worden (1 punt).",
            "image": null
        },
        {
            "type": "question",
            "question": "Hoort bij het zien van licht bij een hoge of een lage transmitter release?",
            "answers": {
                "correct_answer": "Lage transmitter release",
                "wrong_answers": [
                    "Hoge transmitter release"
                ]
            },
            "image": null
        },
        {
            "type": "theory",
            "title": "Erectie en de rol van stikstofoxide (NO)",
            "text": "Een erectie is een fysiologisch proces waarbij stikstofoxide (NO) een cruciale rol speelt. NO activeert een enzym genaamd **guanylaatcyclase**, wat leidt tot de productie van **cyclisch GMP (cGMP)**. cGMP zorgt ervoor dat spiercellen in de bloedvatwanden zich ontspannen, wat resulteert in een toename van de bloedstroom en dus een erectie.",
            "image": "erectie.png"
        },
        {
            "type": "question",
            "question": "Hoe draagt stikstofoxide (NO) bij aan het ontstaan van een erectie?",
            "answer": "Stikstofoxide (NO) activeert guanylaatcyclase (1 punt), wat leidt tot de productie van cyclisch GMP (cGMP) (1 punt), waardoor spiercellen ontspannen (1 punt) en de bloedstroom toeneemt, resulterend in een erectie (1 punt).",
            "image": null
        },
        {
            "type": "theory",
            "title": "Desensitisering van receptoren",
            "text": "Desensitisering is het proces waarbij celreceptoren worden ingesloten en in de cel worden opgenomen, waardoor ze tijdelijk niet beschikbaar zijn voor signalen. Dit proces kan worden gestart door **fosforylering** van het intracellulaire domein, een chemische modificatie waarbij een fosfaatgroep wordt toegevoegd aan een eiwit. In dit geval zorgt binding van **arrestine** aan receptoren voor het initi\u00EBren van endocytose vesicles, die de receptor internaliseren.",
            "image": "desensitisering.png"
        },
        {
            "type": "question",
            "question": "Wat verstaat men onder de desensitisering van receptoren?",
            "answer": "Desensitisering is het proces waarbij celreceptoren worden ingesloten en in de cel worden opgenomen (1 punt), hierdoor kunnen de receptoren niet meer signalen waarnemen (1 punt).",
            "image": null
        },
        {
            "type": "question",
            "question": "Welke proces is niet betrokken bij de desensitisering van receptoren?",
            "answers": {
                "correct_answer": "Verhoogde synthese van receptoreiwitten",
                "wrong_answers": [
                    "Endocytose door fosforylering",
                    "Binding van arrestine"
                ]
            },
            "image": null
        },
        {
            "type": "theory",
            "title": "Negatieve Feedback",
            "text": "Negatieve feedback is een regulerend mechanisme waarbij de **activatie van een systeem leidt tot de productie van een uitkomst die het systeem weer uitschakelt**. Dit proces helpt bij het handhaven van de stabiliteit binnen biologische systemen om te zorgen dat reacties snel be\u00EBindigd worden of te voorkomen dat reacties overactief worden.",
            "image": "negatieve_feedback.png"
        },
        {
            "type": "question",
            "question": "Wat is de functie van negatieve feedback in biologische systemen?",
            "answer": "De functie van negatieve feedback is het handhaven van stabiliteit door het uitschakelen van een systeem na activatie (1 punt), voorkomend dat reacties overactief worden of om te zorgen dat reacties snel be\u00EBindigd worden (1 punt).",
            "image": null
        },
        {
            "type": "theory",
            "title": "Monomere G-prote\u00EFnen",
            "text": "Monomere G-prote\u00EFnen, ook bekend als kleine GTPases, zijn belangrijk voor verschillende cellulaire processen, waaronder nucleair transport, vesikeltransport en de reorganisatie van het cytoskelet. Ze spelen ook een belangrijke rol in celbeweging en structuurvorming.",
            "image": null
        },
        {
            "type": "question",
            "question": "Hoe verschillen monomere G-prote\u00EFnen van trimere G-prote\u00EFnen?",
            "answers": {
                "correct_answer": "Trimere G-prote\u00EFnen bestaan uit drie subeenheden en worden geactiveerd door G-prote\u00EFnen gekoppelde receptoren, terwijl monomere G-prote\u00EFnen uit één subeenheid bestaan en betrokken zijn bij processen als celgroei en vesikeltransport.",
                "wrong_answers": [
                    "Trimere G-prote\u00EFnen bestaan uit één subeenheid en zijn betrokken bij celgroei, terwijl monomere G-prote\u00EFnen uit drie subeenheden bestaan en reageren op externe signalen zoals hormonen.",
                    "Zowel trimere als monomere G-prote\u00EFnen bestaan uit drie subeenheden en spelen een rol in de signaaltransductie van G-prote\u00EFnen gekoppelde receptoren.",
                    "Monomere G-prote\u00EFnen bestaan uit drie subeenheden en zijn betrokken bij de regulatie van het actine cytoskelet, terwijl trimere G-prote\u00EFnen uit één subeenheid bestaan en reageren op sensorische stimuli."
                ]
            },
            "image": null
        }
    ]
}